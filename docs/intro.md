## Popis kurzu

Zajímá tě, jak jsou dnes tvořeny webové stránky? Chtěl by jsi prohlédnout hlouběji do tajů JavaScriptu a moderních technologíí webu? Pak je tento kurz právě pro tebe. Každou hodinu si představíme nejrůznější moderní technologie, které se dnes reálně využívají.

Kurz bude formou semináře, kdy nejprve představím technologii, vysvětlíme si na jednoduché ukázce jak funguje a následně se podíváme na reálně nasazení. Pro ukázky budu používat [projekt IoT platformy](https://iotdomu.cz), který vyvíjím již 3 roky. Na tomto projektu se podíváme na opravdu různorodé moderní technologie: WebSocket, ServiceWorker, PWA, MongoDB, InfluxDB, Docker, DevOps, MQTT, MicroService architekturu a mnoho dalšího.

Témata budeme volit podle toho, co Vás bude nejvíce zajímat. Hodina bude pravděpodobně jednou za 14 dní a na některé si každý vyzkoušíte co dnes obnáší nasadit komplexní aplikaci na server pomocí dockeru (spoiler: je to až překvapivě jednoduché).
